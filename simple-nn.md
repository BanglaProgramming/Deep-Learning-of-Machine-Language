## বানিয়ে ফেলি একটা নিউরাল নেটওয়ার্ক  

উপরোক্ত প্রসেসটাকেই আমরা কম্পিউটারে প্রোগ্রাম লিখে সিমুলেট করতে পারি। তাহলেই কিন্তু একটা আর্টিফিশিয়াল নিউরন বানাতে পারছি বলে ধরে নয়া যায়। তাই না? তবে এটা সত্যিকারের নিউরনের মত জটিল হবে না কারণ, আগেই বলা হয়েছে যে আর্টিফিশিয়াল নিউরাল নেটওয়ার্ক শুধুমাত্র সত্যিকারের নিউরনের নেটওয়ার্কের কনসেপ্ট এর উপর ভিত্তি করে তৈরি। তার মানে এই না যে এটা শতভাগ একই। যাই হোক আমরা একটি সিঙ্গেল নিউরন তৈরি করি যার মাধ্যমেই আমরা ছোট্ট একটা সমস্যা সমাধানের চেষ্টা করবো। ধরে নেই আমাদের আর্টিফিশিয়াল ব্রেনে একটাই মাত্র নিউরন।

সমস্যাটা নিচের মত,

![Problem One](https://nuhil.files.wordpress.com/2017/05/screen-shot-2017-05-18-at-7-11-24-pm.png?w=720&h=220 "Problem One")  

উপরের প্যাটার্ন গুলো নিয়ে একটু চিন্তা করলেই আমরা বুঝতে পারবো যে প্রত্যেকটি ইনপুট কম্বিনেশনের প্রথম ভ্যালুটি বস্তুত ওই কম্বিনেশনের আউটপুট। পরের দুটি ভ্যালু অনর্থক। তাই নতুন অচেনা কম্বিনেশন 1 0 0 এর আউটপুট হবে 1. আমরা নিজেরা এটা সহজেই চিন্তা করে ধরে ফেলেছি। এই কাজটাই আমরা আরটিফিশিয়াল নিউরনের মাধ্যমে করে দেখতে চাই।

এখন আমাদের আর্টিফিশিয়াল ব্রেনকে উপরের চারটা উদাহরণ (কিছু ইনপুট কম্বিনেশন এবং তার সাপেক্ষে একটি করে আউপুটপুট) দেখিয়ে বললাম এটার প্যাটার্ন শিখে নাও যাতে করে একই প্যাটার্নেরই কিন্তু নতুন অচেনা একটা ইনপুট কম্বিনেশনের আউটপুট কত হবে সেটা বলতে পারো। ধরে নেই আমাদের নিউরন দেখতে নিচের মত।  

![Figure One](https://nuhil.files.wordpress.com/2017/05/screen-shot-2017-05-18-at-7-28-18-pm.png?w=406&h=277 "Figure One")  

এই নিউরনেরও তিনটা ইনপুট নেয়ার জন্য তিনটা ডেন্ড্রাইট আছে আর একটা এক্সন আছে যেখানে আমরা আউপুট পেয়ে যাবো কারণ এই ব্রেনে আর কোন নিউরন নাই যাকে এই এক্সনের আউপুটকে ইনপুট হিসেবে দিতে হবে।